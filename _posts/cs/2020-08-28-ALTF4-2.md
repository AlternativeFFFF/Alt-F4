---
author: Lovely_Santa, Robynthedevil, Xorimuth
editor: Therenas, EDLEXUS, nicgarner
translator: xXmirechekXx
image:
  url: /assets/ALTF4/2/thumbnail.jpg
  transcription: Spidertron stojící vedle místa havárie
title: "Alt-F4 #2 - SPIDERTRON!!!"
lang: cs
discuss:
  discord: https://discord.gg/ceKebbY
  reddit: https://www.reddit.com/r/factorio/comments/ii5k95/altf4_2_spidertron/
---

Vítejte u druhého dílu Alt-F4, komunitou řízeném pokračování [Factorio Friday Facts](https://factorio.com/blog/). A ty bláho, komunita mě vždy příjemně překvapí. Do několika hodin od vydání prvního dílu byl [Discord](https://discord.gg/AsXAwyV) plný zapálených lidí, kteří byli ochotni pomoci se všemi fázemi procesu. První změna, které jste si možná všimnuli, je naše webová stránka, která sem tam dostala menší upgrade. Děkujeme všem, kteří jsou do tohoto projektu zapojeni a nadšeni!

Ale tenhle blog není blogem o blogu, je o hře. Jak všichni víme, vývojáři si pro nás na den vydání připravili překvapení v podobě [Spidertrona](https://wiki.factorio.com/Spidertron), obrovského mechanického pavouka se strašidelnými pružnými končetinami. Spidertron byl ukázán už ve [FFF #120](https://www.factorio.com/blog/post/fff-120) (před 4.5 lety), takže abychom tuto skutečnost trochu oslavili, zaměříme se hlavně na toto univerzální vozidlo, a také na různé způsoby, jimiž s ním už komunita experimentovala.

## Spidertron vynechal leg day <author>Lovely_Santa</author>

Myslím, že budu mluvit za většinu early-access komunity, když prohlásím, že jsem byl, poté co jsem si přečetl patch notes pro verzi 1.0, příjemně překvapen! Jako váš přátelský tvůrce modů ze sousedství jsem se prostě musel podívat pod kapotu Spidertrona a otevřít svou mysl, aby mohli vzkvétat nové nápady na mody.

Jak už většina fanoušků Arch666Angela vědí, jsem [jedním z přispěvatelů](https://forums.factorio.com/viewtopic.php?p=475786#p475786) do Angel's modů. Vzhledem k tomu, že se [Angel’s Exploration](https://mods.factorio.com/mod/angelsexploration) nachází ve velmi brzké fázi vývoje, nedokázal jsem si představit lepší místo na využití Spidertrona. Nebudu prozrazovat co chystám, namísto toho bych se s vámi raději podělil o některé zádrhely v procesu vývoje.

Poznejme Crawlertrona, Angel-odnoš Spidertrona, která se brzy připojí k rodině Crawler vozidel. Jedním z mých očekávání od Crawlertrona je jeho velikost. Chtěl bych, aby byl menší. Vlastně, mnohem menší. Kvůli tomu jsem tudíž musel přijít se scaling faktorem (faktor zvětšování/zmenšování). Jak si určitě někteří z vás, mí soudruzi mod vývojáři, všimnuli, Spidertron má jeden z největších prototypů ve hře. O několik hodin a šálku lahodnosti, po definování všeho ohledně scaling faktoru, jsem byl připraven spustit hru a podívat se na výsledek mé práce. Zmenšování Crawlertrona (tzn. scaling faktor < 1) by mi neukázalo očividné chyby v mém kódu, takže jsem se rozhodl ho zvětšit (scaling faktor > 1). A výsledkem bylo toto:

![Velký Crawlertron s malýma nohama.](/assets/ALTF4/2/crawlertron_large.png?raw=true)

Jak jste si pravděpodobně všimnuli, jeho končetiny vypadají jako tyčky! Je zázrak, že si ještě žádnou ze svých nohou nezlomil! Když jsem se ale vrátil k mým definicím nohou Crawlertrona, nedokázal jsem na nich najít nic chybného, a tak jsem se rozhodl zajít poprosit o pomoc na modovací kanál Factorio Discordu. Klonan (člen Wube, kterého si můžete prohlédnout [zde](https://factorio.com/game/about), během toho, jak si vychutnává dvě pivečka najednou) dokonce prohlásil, že možná bude potřeba přepsat část enginu Factoria, aby umožnil správné zvětšování/zmenšování nohou Spidertrona. Mezitím se mě ale Klonan zeptal, jestli bych nezkusil Spidertrona zmenšit, abych zjistil, zda alespoň to bude fungovat. No, podívejte se sami:

![Malý Crawlertron s tlustýma nohama.](/assets/ALTF4/2/crawlertron_tiny.png?raw=true)

Hádám, že tentokrát dokážete odhadnout, v čem je chyba, protože je pořád v tom samém! Můžeme vidět, že ne všechno funguje jen tak napoprvé, což může vést k různým vtipným vedlejším účinkům. Jsem si jistý, že tento problém bude opraven v příští aktualizaci hry; mezitím jsem už pro vývojáře zaregistroval [bug report](https://forums.factorio.com/viewtopic.php?f=7&t=88180). Možná se vrátím v některém z budoucích dílů, abych vám představil to, co se z Crawlertrona stalo, a jak se mu jeho nohy uzdravily.

## Ukázka modu: [Spidertron Engineer](https://mods.factorio.com/mod/SpidertronEngineer) <author>Robynthedevil</author>

Umělá rasa arthropoidních replikátorů zaplavuje galaxii. Jediný zástupce této křemíkové formy života je schopen konvertovat suroviny celé planety na broušený kov a spalující teplo, s pouze jediným cílem: tvorby dalších. Roboti povraždí lokální faunu a zničí lokální flóru kdekoli, kam vstoupí, a metodicky vybudují více a více komplexní stroje a vytvoří zničující zbraně. Proces bude pokračovat dokud nebudou schopni vypouštět nepočitatelné množství svých klonů ke hvězdám; vyhledávat bohaté, nic netušící planety. Spidertron nemá city, potřeby, a je neústupný. Nikdy nespí, a nikdy se neslitovává. Jeho továrna musí růst.

![Inženýr Spidertron s havarovanou vesmírnou lodí](/assets/ALTF4/2/SpidertronEngineer.png?raw=true)

Příběh Factoria, takový jak ho známe, je podobný ostatním base-building/survival hrám: Inženýr havaruje na neznámém světě, a musí přežít, dokud nedokáže vyvinout svou technologii na takovou úroveň, aby dokázal uniknout (čtěte: střílet hodně raket). To je poutavá myšlenka, ale většinou zůstává na okraji naší mysli, zatímco my se potápíme do hloubek Factoria.

Spidertron Engineer jednoduše vyměňuje Inženýra, takového, jakého ho známe a milujeme, chladným Spidertronem od samotného počátku hry. V průběhu hry můžete provést výzkum různých vylepšení vaší postavy (pavouka), což nahrazuje vylepšení brnění ze základní hry. Tato malá změna vám dokáže dát ze hry úplně jiný pocit. S tímhle modem shledávám, že jsem mnohem hlouběji ponořen do příběhu hry. Vím, že není pro každého (obzvlášť ne pro arachnofobiky), ale pro mě mění jen malou část hry, a přesto hře dodává zápletku, která mě nakonec upoutá.

## Pod kapotou: [Spidertron Weapon Switcher](https://mods.factorio.com/mod/SpidertronWeaponSwitcher) <author>Xorimuth</author>

Spidertron Weapon Switcher je mod, která umožňuje Spidertronu střílet z jakékoli zbraně. V tomhle příspěvku budu mluvit o tom, jak to funguje "pod kapotou". Ale nejdříve se mrkněte, jak to vypadá v akci:

![Demonstrace výměn mezi zbraněmi](/assets/ALTF4/2/SWS-demo-gif.gif?raw=true)

Pokud jste ještě nikdy nepsali mod, možná nevíte, že mnoho věcí nelze měnit _během hry_, například dostřel zbraně, grafiku stroje, ale pro mě hlavně sloty na zbraně, které má vozidlo. Samozřejmě, zbraně, které má Spidertron k dispozici _lze_ změnit modifikací, ale pouze přidáním nového ‘typu’ Spidertrona během načítání hry.

Já se přes tuhle překážku dostal tak, že jsem vytvořil pět ‘typů’ Spidertrona, z nichž každý má k dispozici jinou zbraň. Takže, když budete ve hře měnit zbraň, mod vlastně udělá toto:

1. Uloží všechny relevantní data o Spidertronu, jako například obsah inventáře a jeho pozici
2. Odstraní současného Spidertrona
3. Vytvoří nového Spidertrona se zbraní, která je na řadě
4. Vloží do nového Spidertrona všechna data toho předchozího

Všechny tyto kroky se odehrají během jediného tiku, což se poté hráči zdá jako (téměř) plynulé. (Některé vedlejší účinky, jako například odpojení všech ovladačů, musí být zmírněny další prací, a jsou mimo hledáček tohoto blogu.)

To všechno funguje skvěle, pokud jde o data o Spidertronu, ale je tu jedna věc, kterou by bylo zbytečné přenášet: munice. Pokud zrovna používáte brokovnici, a máte nabitých 300 broků, a překliknete na plamenomet, je nesmyslné, aby se náboje do brokovnice přenášeli do slotu plamenomatu.

Přes tuto překážku se dostávám tak, že mám tabulku pro každého Spidertrona, takže při kroku 1 je současná munice uložena do tabulky pod tlačítkem "brokovnice", a při kroku 4 se munice dříve schována pod tlačítkem "plamenomet" objeví v novém muničním slotu. Když hráč sebere Spidertrona, veškerá munice se "vyzvedne" a vloží do hráčova inventáře, a nebo se vyhodí na zem, pokud má hráč plný inventář.

## Přispívání

Od minulého týdne se proces přispívání masivně "uhladil" (nyní pro to existuje opravdový postup). Pokud jste kamarádi s GitHubem, mrkněte na [repozitář projektu](https://github.com/AlternativeFFFF/Alt-F4), který vysvětluje, jak můžete přispět. Pokud s GitHubem nekamarádíte, nezoufejte, protože [Discord](https://discord.gg/AsXAwyV) a jeho členové vám vždy pomohou. Stačí se připojit a zeptat se! Pokud přmýšlíte o čem psát, mrkněte na [první díl](https://alt-f4.blog/cs/ALTF4-1), na konci je pro vás rada.

Rád bych obzvlášť poděkoval těmto lidem: Thaui, Dr.MagPie, xthexder, Lovely_Santa a Conor, za jejich ochotu být mozky celé operace, a za schopnost rozběhnout úžasnou webovou stránku během dne či dvou. Také bych rád poděkoval Landmine, díky kterému nyní máme logo a další věci!
