---
author: Therenas
translator: xXmirechekXx
image:
  url: /assets/ALTF4/1/thumbnail.jpg
  transcription: Oddálený pohled na malou továrnu ve Factoriu
title: "Alt-F4 #1 - Potřebujeme vás!"
lang: cs
discuss:
  reddit: https://www.reddit.com/r/factorio/comments/iduyjn/altf4_1_we_need_you/
  discord: https://discord.gg/ceKebbY
---

Vítejte v úplně prvním díle Alternativních Fanouškovských 'Factorio Friday Facts' (aka Alt-F4), komunitou řízeném pokračování úctyhodných [Factorio Friday Facts](https://factorio.com/blog/). Cílem Alt-F4 je zaplnit prázdnotu v našich srdcích, která v nich zbyla po ukončení 'Factorio Friday Facts'. K zaplnění zející díry, jíž je pro nás nyní každý pátek, se snažíme poskytnout širokou škálu obsahu tvořeného komunitou. Častými tématy budou úkazky výtvorů komunity, úkázky modů, nebo rubriky o aktualizacích Factoria, ale v podstatě je vítáno cokoli spojeného s Factoriem.

Vzhledem k tomu, že Alt-F4 by mělo být řízeno komunitou, spoléháme na příspěvky od (koho jíného, než) komunity. Tenhle díl jsem napsal sám, hlavně kvůli omezenému času (rozhodl jsem se pro pokračování FFF asi tak před 48 hodinami), ale tento projekt může být opravdu dobrý jen tehdy, když se někdo z vás rozhodne přidat ruku k dílu. K přikládání rukou k dílu více na konci tohoto dílu, ale nejdříve se pojďme podívat na nějaký skutečný obsah.

## Ukázka komunity: [Train JUMP-tions](https://www.reddit.com/r/factorio/comments/i5yoaj/train_junctions_pfft_try_train_jumptions)

Dobře, dobře, už teď porušuji svá vlastní pravidla, já vím. Tyto skákající vlaky jsou samozřejmě součástí modifikace [Renai Transportation](https://mods.factorio.com/mod/RenaiTransportation), ale myslím, že sem patří jako ukázka komunity, protože nejde o nějaký vážný mod, který by vám měl zlepšit život, ale spíše o bláznivou zkoušku toho, co všchno je možné. A tato zkouška dopadla velmi vtipně. Nechám raději mluvit GIF (nezapomeňte si zapnout zvuk!):

{% include youtube.html id="QAahBoEqgHQ" %}

Jak můžete vidět, Kiplacon se rozhodl vzít záležitost mostů/tunelů pro vlaky do vlastních rukou, a povedlo se. Viděl všechnu tu technickou snahu vytvořit mosty a tunely, a řekl si: "Ne, znám lepší způsob!" Výsledkem je nevyzpytatelně vypadající situace, kdy vzduchem létají vlaky, ale pro mě je ohromující to, že se mu to opravdu podařilo rozchodit ve hře. Nejde o nějakou myšlenku, o které si všichni řeknou, že se jí nikdy nepodaří zprovoznit. Né, skákající vlaky jsou realitou, a můžete si je stáhnout. Takový obsah v modech se mi moc líbí. Úplně souhlasím s tím, co o modu prohlásil jeden z vývojářů: 'Amazing. This is what modding was meant to be. <3' (v překladu: "Krása. Tohle jsme od modování chtěli. <3").

## Ukázka modu: [Assembly Analyst](https://mods.factorio.com/mod/assemblyanalyst)

No, tak tohle je, taky, trochu trapné. Assembly Analyst je tak trochu můj (Therenasův; to jsem já!) mod. Mohlo by se vám zdát, že se jen oklikou dostáváme k reklamě na můj vlastní mod, ale pravdou je, že jsem Factorio již přes rok aktivně nehrál, takže nevím, jaké mody jsou teď v módě. Vytváření modifikací se mi tak trochu [plete do cesty](https://cdn.discordapp.com/attachments/603392474458882065/745728165116248144/mod_brain.png) (proto také potřebujeme dobrovolníky *mrk mrk, mrkni dolů*). Ale to je jedno, nechte mě povědět vám o modu Assembly Analyst (AA). Nejdříve screenshot:

![](/assets/ALTF4/1/assembly_analyst.jpg?raw=true)

Není těžké pochopit, co vlastně AA dělá: Ukazuje vám, jak tráví čas vaše stroje. Pracují, čekají na vstup, nemají dost energie, jsou vypnuty? Tento mod vám všechny tyto informace ukáže pomocí hezkých ukazatelů v různých barvách. Pokud je vám tenhle nápad alespoň trochu povědomý, měl by být, protože podobnou funkci má i mod [Bottleneck](https://mods.factorio.com/mod/Bottleneck). Oproti Bottlenecku ale poskytuje AA pohled do historie, což vám ukáže, co váš stroj vlastně celou dobu dělal. Jednoduše vyberete určitou část továrny, a zjistíte, jak si vlastně vaše stroje vedly.

Když už mluvíme o tom, jak si jaký stroj vede, AA má nemalý vliv na vaše [UPS](https://www.reddit.com/r/factorio/comments/5dmura/can_someone_explain_ups/da5q364/?utm_source=reddit&utm_medium=web2x&context=3), což je důvod, proč byste vždy měli vybírat k prohlížení jen určitou část továrny. V nedávné aktualizaci jsem však objevil zákeřnou malou chybu, která přede mnou zůstávala dlouho skryta, což AA dosti zlepšilo po stránce výkonu. Pokud jste můj mod používali někdy dříve, a mysleli jste si, že je pomalý, zkuste mu, prosím, dát ještě šanci, protože se hodně zlepšil.

Všechny tyhle vychytávky fungují na celou řadu výrobních strojů (včetně rafinérií, raketových sil, a tak dále), těžících zařízení, laboratoří, a dokonce překladačů. Přehled do historie produkce stroje vám může pomoci pochopit *proč* přesně zrovna tahle montovna zdržuje celou výrobní linku na beton, a odhalit další problémy ve vaší továrně. Zkuste to, je to dobrý nástroj, který se hodí mít na svém inženýrském opasku, hned vedle [repelentu na žraloky](https://www.youtube.com/watch?v=QnFOs7QlJSI).

## Dokončení kruhu: [Factorio 1.0](https://factorio.com/blog/post/fff-360)

A konečně, důvod, proč jsme všichni tu: Factorio bylo právě doopravdy vydáno. Byla to neuvěřitelná, a úspěšná, cesta. Taková, kterých se nevídá mnoho. Chtěl bych poděkovat všem, kteří se na tomto dobrodružství podíleli, hlavně vám, Wube, za tento úžasný úspěch. Tato hra je mistrovským dílem v optimalizaci i designu, které vydrží zkoušky času po mnoho desetiletí. Bravo!

![](/assets/ALTF4/1/factorio_1dot0.jpeg?raw=true)

## Přispívání

Výborně, zdá se, že jste to zvládli až na konec. Užili jste si četbu? Naučili jste se něco nového a zajímavého? Ne? No tak je na čase to změnit tím, že sami přispějete do příštího dílu! Jak už jsem řekl, tento projekt bude záviset na podílení komunity. Pokud máte chuť zahrát si na spisovatele, nebo jste zapáleni do nějakého tématu a chcete o něm dát vědět celé planetě [Nauvis](https://www.reddit.com/r/factorio/comments/7fjh5l/what_is_nauvis_im_glad_you_asked/), pak rádi uvítáme vaši pomoc. K tomu jsem také vytvořil [Discord](https://discord.gg/AsXAwyV) skrz který budou tyto snahy koordinovány; každý je vítán!

Tohle všechno je zatím dosti splácané, a bude potřeba to v následujících týdnech a měsících trochu 'vyleštit'. Ještě ani neexistuje pořádná webová stránka. A znovu, cílem je dosáhnout toho jako komunita. Tohle nebude jen nějaký můj osobní blog; namísto toho se budu snažit (společně s nějakými dalšími budoucími dobrovolníky) usnadnit proces publikování vašich příspěvků každý týden.

Pokud jste zapáleni do nějakého modu, nebo jste dokonce jeho vývojářem a chcete o něm dát vědět ostatním, jste perfektním kandidátem na sepsání ukázky modu. Pokud jste si všimli něčeho skvělého, co dokázala komunita, ať už jde o umění, gameplay, nebo o cokoli jiného, měli byste být ta osoba, která o tom napíše. Pokud nezapadáte do žádného z těchto profilů, ale stejně byste se chtěli o něco podělit, nezoufejte. I to je skvělé. Nebojte se toho, že by vaše téma bylo nezajímavé, nebo že byste neuměli psát; téměř určitě se vyplatí o tom napsat. Pokud potřebujete jakoukoli radu, nebo máte jakoukoli otázku, brány Discordu jsou vám otevřeny.

Tak na to pojďme skočit, a rozjeďme to!
